
# Честит рожден ден, бабо!<br/>
Честит рожден ден от мен,<br/>
честит рожден ден и от слънцето, и от морето, и от вятъра!<br/>
Защото и слънцето, и морето, и вятърът<br/>
са си все същото слънце, и същото море, и същият вятър<br/>
каквито са били<br/>
и когато си се родила<br/>
и когато си раснала<br/>
и когато си пътувала<br/>
и когато си се радвала<br/>
и когато си тъгувала.<br/>
За тях си стар и скъп приятел,<br/>
защото старите приятели<br/>
са ни най-ценните приятели.<br/>
И в този ден на вашето вече над 91-годишно приятелство,<br/>
приеми и моя поздрав<br/>
на по-отскорошен твой приятел,<br/>
който обаче те обича не по-малко<br/>
и ти желае здраве и щастие,<br/>
и слънце, и море, и летен вятър!<br/>
